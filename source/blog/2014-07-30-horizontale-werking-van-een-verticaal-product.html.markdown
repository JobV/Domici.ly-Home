---
title: Horizontale werking van een verticaal product
date: 2014-07-30 14:39 UTC
tags:
layout: article
---
De vraag “Wat is [Domici.ly](http://domici.ly/)?” beantwoorden wij veelvuldig. Zeker nu wij meedoen aan de Accenture Innovation Awards: [Domici.ly voor blauwe tulp](http://domici.ly/blog/2014/07/23/domici-ly-voor-blauwe-tulp.html).
 
De uitleg begint met een schets van de perikelen die ontstaan bij de communicatie van Verenigingen van Eigenaars (VvE’s). Het doel van Domici.ly is immers het verbeteren van de communicatie. Dan volgt een toelichting op de meldingen zoals ook gegeven in [Meer over meldingen](http://domici.ly/blog/2014/07/02/van-melding-naar-update.html).
 
Daarna worden wij vaak enthousiast en vertellen wij waarom meldingen zo handig zijn. Deze uitleg gaat over het structureren van informatie. Inzicht en overzicht zijn daarbij de kernwoorden. Eerder hebben wij in [Eating our own dog food](http://domici.ly/blog/2014/07/09/eating-our-own-dog-food.html) ook al verteld dat wij Domici.ly gebruiken voor de ontwikkeling van Domici.ly. En deze toepassing maakt het potentieel van Domici.ly zichtbaar.
 
Domici.ly is namelijk een *projectmanagement tool*.
 
READMORE
 
## Project
 
Wij gebruiken Domici.ly zelf als projectmanagement tool. Ons project is de ontwikkeling van Domici.ly en daartoe bezigen wij Domici.ly. De planning, taken en voortgang houden wij bij middels Domici.ly.
 
Meldingen omvatten elk een taak. De taak wordt omschreven in de melding, heeft een status en kan worden toegewezen. Personen die betrokken zijn bij die taak worden automatisch op de hoogte gehouden. Tevens kan in de discussie bij de meldingen de taak worden besproken. Ook kunnen bestanden worden geupload en aan de melding worden gehangen. Een melding geeft zodoende een volledig beeld van die taak.
 
## Management
 
Elke handeling -zoals het aanpassen van de status, reageren op een melding en uploaden van bestanden- wordt door Domici.ly bijgehouden.
 
In het overzicht worden deze handelingen getoond. In een melding worden alle handelingen, die betrekking daarop hebben, bijgehouden in de discussie. Van die handelingen wordt de metadata getoond. Aan de hand hiervan is te zien wanneer en door wie die handelingen zijn verricht. Zo ontstaat een duidelijk overzicht van het tijdsverloop van een melding. De metadata kan als management tool gebruikt worden.
 
## Tool
 
In Domici.ly kunnen gebruikers verschillende rollen hebben. Afhankelijk van hun rol -eigenaar, bestuurder of huismeester- hebben gebruikers bepaalde bevoegdheden binnen Domici.ly. Daarnaast wordt informatie gefilterd naar gelang meldingen zichtbaar zijn voor een specifieke gebruiker.
 
Eigenaars kunnen meldingen aanmaken. Bestuurders kunnen meldingen inzien en toewijzen. Huismeesters kunnen de status van meldingen aanpassen. Hierdoor worden de meldingen gestructureerd en hebben alleen de betrokken gebruikers inzicht in bepaalde meldingen. Gevolg is dat het overzicht bewaard blijft.
 
 
## Communicatie
 
In wezen heeft een VvE één groot project te managen, namelijk de aanwending en het onderhoud van het gemeenschappelijke deel van een gebouw. In dit opzicht kunnen wij een horizontale vergelijking maken met projectmanagement bij andere (professionele) organisaties. Een VvE heeft een projectleider, de voorzitter. Er zijn projectgroepen in de vorm van commissies. VvE’s kennen ook een stuurgroep namelijk het bestuur. Ondersplitsingen kunnen als teams worden gezien.
 
Op dit moment zijn de rollen in Domici.ly toegespitst op VvE’s. Zoals hierboven is uitgelegd, kunnen deze rollen eenvoudig vertaald worden naar rollen binnen een projectgroep. De rol van bestuurder lijkt natuurlijk op de rol van een manager. En de rol van een eigenaar op die van een projectteamlid. Een VvE kan gezien worden als onderneming. Naast de doorlopende ontwikkeling, gaan wij ons de komende tijd richten op de verbreding van de toepassingsmogelijkheden van Domici.ly.
 
Doordat Domici.ly in wezen een projectmanagement tool is, is Domici.ly bij uitstek zo geschikt voor het verbeteren van de communicatie. Goede projectmanagement is immers goede communicatie.

