---
title: Zien is geloven
date: 2014-08-13 13:58 UTC
tags:
layout: article
---
Heb jij al op ons [gestemd](https://innovation-awards.nl/concept/domici-ly/)?

Deze week sluit de inschrijving voor de [Accenture Innovation Awards](https://innovation-awards.nl/concept/domici-ly/) (AIA) 2014. Daarom vragen wij nogmaals aandacht voor deze wedstrijd. 

De vakantieperiode waarover wij schreven in [Komkommertijd](http://www.domici.ly/blog/2014/08/06/komkommertijd.html) is gelukkig nog niet over. Dat weerhoudt ons er niet van met enthousiasme door te pakken in onze jacht [op de blauwe tulp](http://www.domici.ly/blog/2014/07/23/domici-ly-voor-blauwe-tulp.html).

READMORE

## Spreken is zilver

Eerder hebben wij in [Horizontale werking van een verticaal product](http://www.domici.ly/blog/2014/07/30/horizontale-werking-van-een-verticaal-product.html) verteld hoe wij uitleggen wat Domici.ly is. Wij merken daarbij dat -ondanks ons enthousiasme- mensen beter begrijpen wat Domici.ly is, als wij het aan hen laten zien. 

Domici.ly spreekt voor zich. Mede omdat de gebruiksvriendelijkheid een speerpunt is, kunnen wij dit het beste overbrengen door Domici.ly te openen in een browser. Wij gebruiken onze eigen ontwikkelingsomgeving vaak als showcase. 

In onze jacht op de blauwe tulp willen wij natuurlijk dat de jury een goed beeld krijgt van Domici.ly. Daarbij is het van belang dat de jury Domici.ly te zien krijgt.

## Tonen is goud

Daarom hebben wij een filmpje gemaakt waarin wij Domici.ly laten zien:

<a href="http://www.youtube.com/watch?feature=player_embedded&v=yVb8Aw8X-Ac
" target="_blank"><img src="http://img.youtube.com/vi/yVb8Aw8X-Ac/0.jpg" 
alt="Domici.ly" width="700" height="525" border="10" /></a>

De muziek op de achtergrond komt uit het nummer *Inspector Norse* van [Todd Terje](http://toddterje.com/). 

Dit filmpje is niet alleen geschikt als promotiemateriaal, maar ook als *tutorial*. In het filmpje tonen wij namelijk hoe een melding kan worden aangemaakt. Gebruikers kunnen hierdoor bekend raken met de features van Domici.ly.

Als altijd zijn wij benieuwd naar jouw mening. Daarom willen wij vragen op- of aanmerkingen na het zien van ons filmpje naar ons te [mailen](mailto:roderick@domici.ly). Onze eeuwige dank zal jou ten deel vallen!

## Publieksprijs

Zoals gezegd sluit de inschrijving van de AIA deze week. Daarmee eindigt ook de mogelijkheid om op ons te stemmen. Weliswaar is de publieksprijs wat hoog gegrepen, wij zouden het enorm waarderen als jij op ons [stemt](https://innovation-awards.nl/concept/domici-ly/). 

Wij kunnen namelijk alle steun gebruiken in onze jacht op de blauwe tulp!
