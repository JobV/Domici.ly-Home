---
title: Privacy, persoonsgegevens en promotie
date: 2014-08-20 19:58 UTC
tags:
layout: article
---
[Domici.ly](http://domici.ly) is een gesloten omgeving waarbinnen de gebruikers kunnen communiceren. Dit betekent dat jij alleen op uitnodiging toegang krijgt tot die omgeving. Deze toegang wordt bewaakt met een emailadres-wachtwoord combinatie. 

Wij proberen hiermee de privacy van onze gebruikers te waarborgen. 

Maar voordat wij hierop doorgaan vragen wij nogmaals aandacht voor de [Accenture Innovation Awards](https://innovation-awards.nl/concept/domici-ly/) ten behoeve waarvan wij een [promotiefilmpje](http://domici.ly/blog/2014/08/13/zien-is-geloven.html) hebben gemaakt.

READMORE

## Eenvoud

Met alleen een emailadres kan de gebruiker inloggen bij Domici.ly. Het wachtwoord kiest hij zelf. Dit wachtwoord wordt versleuteld opgeslagen, zodat niemand deze kan opvragen; ook wijzelf niet. Een vergeten wachtwoord wordt daarom gereset.

Nu heeft de gebruiker toegang tot de omgeving waarvoor hij is uitgenodigd. De relevante meldingen en afspraken zijn voor hem zichtbaar. 

## Profiel

Bij zijn eigen profiel kan hij meer persoonsgegevens invullen, zoals naam, adres en telefoonnummer. Voor de interne communicatie kan het wenselijk zijn deze gegevens in te vullen, dit hoeft echter niet.

Deze persoonsgegevens zijn zichtbaar voor alle gebruikers binnen de omgeving en zichtbaar voor ons.

## Verwerking persoonsgegevens

Omdat deze persoonsgegevens door ons op de servers (binnen Europa) worden opgeslagen hebben wij deze zogenoemde *verwerking van persoonsgegevens* moeten melden bij het College Bescherming Persoonsgegevens (Cpb). 

Het doel hiervan is dat wij, de verwerker, ons ervan vergewissen dat wij zorgvuldig met de persoonsgegevens van onze gebruikers omspringen.

Voordat Domici.ly live is gegaan op [21 juni 2014](http://domici.ly/blog/2014/06/25/de-geboorte-van-een-webapplicatie.html), hebben wij op voorhand melding gemaakt van de verwerking van persoonsgegevens.

## Openbaar register

Mede omdat de omgevingen in Domici.ly een gesloten karakter hebben, zullen wij de persoonsgegevens niet verkopen aan derden. In specifieke gevallen zullen wij persoonsgegevens wel delen met derden, zoals dat *unheimlich* heet. Een voorbeeld hiervan is het delen van het rekeningnummer van de afnemer met de bank. Dit is noodzakelijk voor de maandelijkse betaling van de abonnementskosten, tenzij de gratis versie afgenomen wordt natuurlijk.

In het openbare register van het Cbp kan een ieder nagaan welke persoonsgegevens worden verwerkt en wat er met deze persoonsgegevens gebeurt. Dit is onze [melding](https://www.collegebeschermingpersoonsgegevens.nl/asp/ORDetail.asp?moid=8585848f848d&refer=true&theme=purple).

## Vragen

De melding is wellicht niet heel duidelijk zonder uitleg. Daarom beantwoorden wij graag vragen over de verwerking van persoonsgegevens door ons. Mocht jij ge√Ønteresseerd zijn, kan jij ons altijd [mailen](mailto:roderick@domici.ly).
