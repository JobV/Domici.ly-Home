---
title: Eating our own dog food
date: 2014-07-09
tags:
layout: article
---
Het mooie van Software as a Service is dat de software doorlopend kan worden verbeterd, zonder dat de gebruikers daarvan nadeel ondervinden. Updates met aanpassingen worden ongemerkt gepusht.

Dit geeft ons de vrijheid actief in te spelen op feedback van gebruikers en spelenderwijs te leren. In [Meer over meldingen](http://www.domici.ly/blog/2014/07/02/van-melding-naar-update.html) hebben wij al een tipje van de sluier opgelicht over onze werkwijze.

Wij zullen de sluier nog iets verder oplichten.

READMORE

## Update

Na een update is het zaak de aanpassingen te bekijken en vooral te testen. Met testen bedoelen wij Domici.ly zelf gebruiken. Als in normaal gebruik de aanpassingen goed werken, dan gaan wij proberen door verkeerd gebruik de aanpassingen niet goed te laten werken. Zodra dat niet lukt, is het goed.

Daarnaast moet Domici.ly intuitief te gebruiken zijn. De knoppen moeten daar zitten waar de gebruiker ze verwacht. De weergegeven informatie moet nuttig zijn en bovendien op de juiste plek staan.

Zo leiden aanpassingen vaak tot nieuwe inzichten en daarmee weer tot nieuwe aanpassingen. Doorlopend proberen wij Domici.ly te verbeteren.

## Domici.ly voor Domici.ly

Voor een voorgenomen aanpassing maken wij een melding aan in onze eigen omgeving (subdomein) in Domici.ly. Door zelf Domici.ly te gebruiken voor de ontwikkeling van Domici.ly blijven wij de gebruiksvriendelijkheid doorlopend testen.

Zodra wij ergens tegenaan lopen dat voor verbetering vatbaar is, volgt snel een aanpassing. Hierdoor is de ontwikkeling van Domici.ly ook meteen de test van Domici.ly.

## Overzicht

Al snel hadden wij veel meldingen in onze omgeving aangemaakt. Elke melding stond voor een aanpassing: een bug; herplaatsing van een knop; een nieuwe feature; wijziging van de look of een verbetering in de code.

Elke melding was toegewezen aan een van ons drieën en de meeste hadden de status “nieuw”. Doordat wij zoveel meldingen hadden, verloren wij het overzicht. Om Domici.ly bruikbaar te laten zijn bij een hoger volume, moesten wij een feature toevoegen waarmee het overzicht bewaard zou blijven.

## Labels

Elke melding in onze omgeving is een aparte aanpassing, maar deze aanpassing maakt onderdeel uit van een groter geheel. Dat geldt ook voor meldingen aangemaakt door een VvE. Een kapotte lamp hoort bij “verlichting” en herstel valt onder “klein onderhoud”.

![screenshot melding](/images/scmelding2.png)

Al vanaf de launch kunnen labels worden gehangen aan een melding. Door het mogelijk te maken op deze labels te filteren kan categorisch onderscheid gemaakt worden tussen verschillende meldingen. Filter op “klein onderhoud” en alleen de meldingen waaraan dat label is gehangen worden getoond.

## Orde in de chaos

Een melding is alleen zichtbaar voor de deelnemers. De toegewezene moet deze melding oppakken. De status is bekend. De deelnemers worden op de hoogte gehouden. Discussie over de melding is mogelijk. En door middel van labels valt de melding in een bepaalde categorie.

Daardoor hebben wij nu wel overzicht over al onze meldingen. Verder kunnen wij de voorgenomen aanpassingen makkelijk inplannen en op basis van de metadata weten wij zelfs hoe snel deze worden doorgevoerd.

Op deze wijze houden wij strak toezicht op de doorlopende verbeteringen van Domici.ly en gebruiken wij Domici.ly als onze eigen projectmanagement tool.
