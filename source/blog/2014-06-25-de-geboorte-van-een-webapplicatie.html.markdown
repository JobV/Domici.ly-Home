---
title: De geboorte van een webapplicatie
date: 2014-06-25 12:19 UTC
tags:
---

21 juni 2014 was het zover: onze eerste webapplicatie, [Domici.ly](http://domici.ly), is live! Hieraan is een heel traject vooraf gegaan. In dit eerste artikel van ons blog zullen wij vertellen over de geboorte van Domici.ly.

##Probleem in de VvE-mark

Tijdens een gesprek met bestuurders van een omvangrijke VvE kwamen wij te spreken over de gebrekkige communicatie tussen eigenaars, bestuurders en de beheerder. Dit is  een veelgehoord probleem in de VvE-markt.

In de wandelgangen worden zaken besproken. Het emailverkeer loopt langs elkaar heen. De beheerder handelt zonder afstemming met het bestuur. Structuur is ver te zoeken in deze Babylonische brij. 

Dit bracht ons op het idee voor een webapplicatie. 

##Melding

En dit was een eenvoudig idee. Een eigenaar moet een probleem kunnen melden en deze melding moet toegewezen kunnen worden aan een persoon, bijvoorbeeld de huismeester. Vervolgens moet voor de betrokkenen inzichtelijk zijn hoe het ervoor staat met deze melding.

Hierdoor weet het bestuur welke problemen spelen en kunnen deze problemen worden opgelost. Bovendien kan zo gemakkelijk toezicht worden gehouden op de afhandeling van deze meldingen.

##Eenvoud

Al snel kwamen wij tot andere *features* die handig waren voor een VvE. Zo dachten wij aan een agendafunctie en aan een digitaal prikbord. Deze *features* tezamen zullen een communicatieplaform creëren waarop een VvE kan werken.

Hierin zagen wij ook meteen een gevaar. Meer *features* verhogen de waarde van een webapplicatie, maar brengen het risico met zich mee het geheel onoverzichtelijk te maken. 

Overbodige keuzes moeten bij de gebruiker worden weggenomen. Met een minimaal aantal handelingen moet de gebruiker iets kunnen doen. De kracht ligt volgens ons daarom in eenvoud.  Daardoor blijft de gebruiksvriendelijkheid gewaarborgd.

##Voor VvE’s

In een vroeg stadium hebben wij Domici.ly aangeboden aan een aantal VvE’s. Nog voordat alle basisfuncties erin zaten.

Wie kan ons namelijk beter aangeven of de *features* makkelijk en intuitief te gebruiken zijn dan de gebruiker zelf? Een aantal enthousiaste bestuurders heeft ons van kritiek voorzien zonder welk Domici.ly er niet zo had uitgezien.

## Groei

De ontwikkeling van Domici.ly gaat door, ook na lancering. Wij willen in samenwerking met de gebruikers aan Domici.ly blijven bouwen. 

Dit is een van de grondslagen van Software as a service. Omdat Domici.ly op onze Europese servers draait, kunnen wij direct updates doorvoeren. De gebruiker ondervindt daarvan alleen de lusten en niet de lasten.

Op deze wijze zullen wij alsmede Domici.ly ons blijven ontwikkelen.
