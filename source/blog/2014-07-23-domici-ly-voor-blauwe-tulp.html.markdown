---
title: Domici.ly voor blauwe tulp
date: 2014-07-23 10:38 UTC
tags:
layout: article
---
[Stem op Domici.ly!](https://innovation-awards.nl/concept/domici-ly/)

Begin deze week kregen wij bericht dat onze inschrijving voor de [Accenture Innovation Awards](https://innovation-awards.nl/) (AIA) is geaccepteerd! De AIA is een jaarlijks terugkerende wedstrijd voor concepten jonger dan drie jaar. 

Aan de AIA kunnen ook concepten deelnemen die alleen op papier bestaan. Wij hebben met Domici.ly al een werkende SaaS, die wij doorlopend aan het verbeteren zijn. Zoals uitgelegd in [Harder, beter, sneller en sterker](http://www.domici.ly/blog/2014/07/16/harder-beter-sneller-en-sterker.html) en in [Eating our own dog food](http://www.domici.ly/blog/2014/07/09/eating-our-own-dog-food.html). Daarop zijn wij best trots!

Lees hieronder waarom wij meedoen aan de AIA.

READMORE

<br />
![Banner AIA horizontaal](/images/eBanner.concept-2_728-x-90.jpg)

<br />
De prijs, de blauwe tulp, is een innovatie die nog niet is gemaakt door de tulpenveredelaars. Wij doen mee met de strijd om deze prijs omdat wij Domici.ly beschouwen als een innovatie op het gebied van communicatie voor Verenigingen van Eigenaars (VvE). En wij zijn van mening dat deze innovatie aandacht verdient en in de schijnwerpers mag staan!

## Communications en Financial Services

Wij doen mee in twee categorieën, te weten *Communications* en *Financial Services*. De eerste categorie ligt voor de hand. Domici.ly staat immers voor makkelijke communicatie voor VvE’s. 

De tweede categorie is wellicht minder voor de hand liggend. Domici.ly is een merk van JAXONS, onze financiële en juridische dienstverlener. Daarom kunnen wij gebruikers van Domici.ly voorzien van onder meer financiële dienstverlening. Wij streven namelijk naar een full service platform door onze klanten een webapplicatie te bieden met daarachter een dienstverlener.   

## Blauwe tulp

Eind september is een aantal evenementen waarop de deelnemers zullen samenkomen voor lezingen en netwerken. Deze evenementen vormen de kern van de AIA. Allerlei bedrijven zijn te gast en tonen interesse in de concepten. Hierdoor kunnen wij Domici.ly in de schijnwerpers zetten. Hopelijk krijgen wij dan feedback op ons concept. Dit kan gaan om bedrijfseconomisch inzicht, maar ook over de look of over onze marketing.

Vervolgens zullen medio oktober de finalisten bekend worden gemaakt. 

## Publieksprijs

Naast de blauwe tulp wordt ook een publieksprijs uitgereikt. De publieksprijs gaat naar het concept met de meeste stemmen. Iedereen kan stemmen op zijn of haar favoriete concept via Linkedin, Twitter, Facebook en Email. Zo kan iemand vier keer stemmen op hetzelfde concept. 

Stem dus op [ons](https://innovation-awards.nl/concept/domici-ly/)!

Tot 7 november 2014 kan gestemd worden op Domici.ly. Iedere twee weken wordt een top 10 van concepten op basis van het verkregen aantal stemmen gepubliceerd. Het concept met tot dan toe de meeste stemmen wordt voor die twee weken uitgeroepen tot publieksfavoriet. Dit concept wordt dan in de schijnwerpers gezet.

Stem daarom snel op [ons](https://innovation-awards.nl/concept/domici-ly/)!

## Orde van de dag

Ook via onze sociale media zullen wij de komende tijd aandacht vragen voor onze deelname aan de AIA. In de tussentijd blijft de ontwikkeling van Domici.ly onverminderd doorgaan. 

Uiteindelijk mag er maar een winnaar zijn en dat is de gebruiker van [Domici.ly](http://www.domici.ly/).




