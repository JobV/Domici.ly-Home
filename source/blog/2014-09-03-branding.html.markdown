---
title: Branding
date: 2014-09-03 20:03 UTC
tags:
layout: article
---
[Domici.ly](http://www.domici.ly/) is een merk van [JAXONS](http://www.jaxons.nl/).

Dit verband is om meerdere redenen belangrijk. Domici.ly hebben wij gemaakt voor klanten van JAXONS en voor gebruikers van Domici.ly kan JAXONS een interessante partij zijn. Daarnaast geeft dit een juridisch en feitelijk verband weer. Domici.ly is namelijk van JAXONS, een geestesvrucht van JAXONS.

Vorige week schreven wij in [Het Koekiemonster](http://www.domici.ly/blog/2014/08/27/het-koekiemonster.html) over cookies in navolging op [Privacy, persoonsgegevens en promotie](http://www.domici.ly/blog/2014/08/20/privacy-persoonsgegevens-en-promotie.html). 

Deze week gaan wij verder op deze juridische tour. Deze week Domici.ly als geestesvrucht en merk.

READMORE

## Geestesvrucht

Een idee, innovatie, uitvinding of ontwerp zijn allen geestesvruchten van mensen of bedrijven. Dit intellectuele eigendom kan op verschillende manieren worden gewaarborgd. Denk hierbij aan octrooi, patent en merk. 

Ook software is intellectueel eigendom. Het idee erachter, het ontwerp van de features of innovaties in de code; al deze facetten kunnen worden beschermd. Wij hebben ervoor gekozen onze naam te beschermen.

<br />
![merkbewijs](/images/merkbewijs.png)

## Woordmerk

Op de naam Domici.ly hebben wij een woordmerk gevestigd. Dit recht beperkt zich tot de klassen waartoe de waren of diensten behoren. Vervolgens heeft de houder recht op exclusief gebruik van het geregistreerde woordmerk.

<br />
![merkklasse](/images/merkklasse.png)

## Symbolen

Een andere vorm is het beeldmerk, waarmee bijvoorbeeld logo’s kunnen worden beschermd. Soms wordt met het symbool ® achter een merknaam of beeldmerk aangegeven dat dit een geregistreerd -en dus beschermd- merk is. De toevoeging van dit symbool is niet vereist.

Een ander veelgebruikt symbool ™ staat voor *trademark* of handelsmerk en geeft aan dat dit merk (nog) niet geregisteerd is. 

## Registratie

Wij hebben de merknaam Domici.ly geregistreerd bij het Benelux Office of Intellectual Property (BOIP). De BOIP beheert een openbaar register waarin onder andere merken worden opgenomen, waaronder ook ons [merk](https://register.boip.int/bmbonline/details/trademark/show.do?markNumberType=REG&markNumber=957806&markID=3310007).

Ook zonder registratie kan aan een merk rechten worden ontleend. Dit is immers een geestesvrucht van de houder. De waarde van registratie zit in het bewijs hiervan. Bij intellectueel eigendom geldt: wie het eerst komt, het eerst maalt. Met een registratie kan ondubbelzinnig worden aangetoond wanneer de geestesvrucht is gekiemd.

Bovendien impliceert een succesvolle registratie dat er geen eerder vergelijkbaar merk is gevestigd. De BOIP controlleert dit alleen voor de Benelux, dus het is mogelijk dat elders op de wereld een vergelijkbaar merk reeds is gevestigd of zal worden gevestigd. Volledige bescherming is derhalve niet makkelijk realiseerbaar. 

Wij hopen dat Domici.ly zal doorgroeien tot een heuse brand!
